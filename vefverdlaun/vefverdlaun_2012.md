
# Íslensku vefverðlaunin 2012

Íslensku Vefverðlaunin 2012 verða afhend í Hörpu 8. febrúar 2013

Íslensku vefverðlaunin eru uppskeruhátíð vefiðnaðarins, haldin með það að markmiði að efla hann, verðlauna bestu vefina og hvetja þá sem starfa á þessum vettvangi til dáða.

Í ár verða verðlaunin afhend í hinum glæsilega Eldborgarsal í Hörpu 8. febrúar kl 17.00. Forseti Íslands, Ólafur Ragnar Grímsson, mun afhenda verðlaunin við hátíðlega athöfn. Athöfnin er öllum opin og er hún í beinu framhaldi af UTmessunni sem fer fram sama dag. Vonum við að sem flestir sjái sér fært að mæta og taka þátt í gleðinni.

Fyrirkomulagið er með sama hætti og áður en veitt eru verðlaun í 7 flokkum. Dómnefnd veitir þar að auki verðlaun í 4 sérstökum flokkum.

Lokað hefur verið fyrir tilnefningar í ár, þar sem frestur rann út  22. janúar 2013. Tilnefningar yfir fimm bestu vefina í hverjum flokki verða gerðar opinberar einni viku fyrir verðlaunaathöfnina.
