---
title: SVEF tríó, hádegisfundur þann 8.nóvember á Nauthóli.
url: http://svef.is/frett/item16439/SVEF_tríó,_hádegisfundur_þann_8_nóvember_á_Nauthóli_
timestamp: 2016-11-01T19:26:00.000Z
image: /servlet/file/store2/item16440/version1/fileservice1/16440_1_preview.jpg
---

# SVEF tríó, hádegisfundur þann 8.nóvember á Nauthóli.

SVEF tríó er fyrirlestrarröð á vegum Samtaka vefiðnaðarins og hefur göngu sína þriðjudaginn 8.nóvember. Fyrirlestrarröðin miðar af því að taka kjarnastarf vefmála fyrir með skipulögðum hætti þar sem að fagfólk í vefiðnaðinum kemur saman og miðlar af þekkingu sinni og reynslu.  

Fyrsti fundur af þremur mun fjalla um hönnuðinn og verkefni hans.  
Næstu fyrirlestrar munu taka fyrir Forritarann og Verkefnastjórann. Þrír sérfræðingar að sunnan munu halda erindi á hverjum fyrirlestrarfundi SVEF tríó. Um er að ræða hádegisviðburði þannig að kjörið er að hóa saman vini og vinnufélaga til þess að fræðast, styrkja tengslanetið og fá sér gott að borða.

Á þessum fyrsta fundi af þremur verður farið yfir áhugaverð atriði eins og notkun frumgerða (e. prototyping), vinnuflæði og innblástur. Nokkrir frambærilegir hönnuðir úr ólíkum kimum bransans munu flytja erindi en þetta er viðburður sem enginn hönnuður eða sérfræðingur í vefmálum má láta framhjá sér fara.  

Dagskrá fundar:  

11:30 Fundur settur og hádegisverður borinn fram  
11:45 [Rachel Salmon](https://www.facebook.com/rachelmsalmon) frá [Kolibri](https://www.facebook.com/HelloKolibri/) ræðir m.a. um frumgerðir (e. prototypes)  
12:15 [Guðmundur Bjarni Sigurðsson](https://www.facebook.com/gummisig) ræðir m.a. um innblástur og vinnuferla/flæði  
12:45 [Ragnar Freyr](https://www.facebook.com/ragnarfreyr) ræðir um fortíð, nútíð og framtíð hönnunarverkfæra  
13:20 Formlegri dagskrá lokið  

Fundarstjóri verður [Jonathan Gerlach](https://www.facebook.com/gerlach), hönnuður hjá [Bokun](https://www.facebook.com/bokun.software/) og stjórnarmaður SVEF.  

Athugið að formleg skráning á viðburðinn fer fram á nvite síðunni sem er linkað á hér að ofan. Fundurinn fer sem fyrr fram á Nauthóli og hefst kl 11:30, en rukkað verður hóflegt gjald til að dekka kostnað og veitingar.  

Verð fyrir þá sem standa utan Samtaka vefiðnaðarins er 9.500 kr, en félagar SVEF fá rúmlega 42% afslátt og greiða aðeins 5.500 kr. Ef þú vilt ganga í félagið geturðu einfaldlega tekið það fram við skráningu og þá færðu rukkun á ársgjaldi uppá 14.900 kr samhliða lægra verðinu.  

Nauthóll er margrómaður fyrir girnilegan og hollan mat, en á fundinum verður borinn fram fiskréttur ásamt kaffi og konfekti. Ef ástæða er til að gera ráð fyrir sérstökum kröfum vegna veitinga, t.d. vegan, vegeterian o.s.frv. hvetjum við þig til að hafa samband tímanlega við unnur@svef.is.
