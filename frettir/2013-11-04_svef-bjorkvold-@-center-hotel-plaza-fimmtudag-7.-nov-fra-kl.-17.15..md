---
title: SVEF bjórkvöld @ Center Hotel Plaza, fimmtudag 7. nóv frá kl. 17.15.
url: http://svef.is/frett/item4754/SVEF_bjórkvöld_@_Center_Hotel_Plaza,_fimmtudag_7__nóv_frá_kl__17_15_
timestamp: 2013-11-04T13:36:00.000Z
image: 
---

# SVEF bjórkvöld @ Center Hotel Plaza, fimmtudag 7. nóv frá kl. 17.15.

Þá er komið að öðru bjórkvöldi vetrarins.  Hver vill ekki enda vinnudaginn á nokkrum köldum í okkar boði og fræðast um áhugaverð málefni tengd vefbransanum?

**Sigurjón Ólafsson** hjá [Fúnksjón vefráðgjöf](http://www.funksjon.is/) ætlar að flytja stuttan fyrirlestur um tengsl búddisma og notendaupplifunar á vef. Byggir á örfyrirlestrinum "Buddhism and User Experience. It's not about religion" sem hann flutti nýverið á ráðstefnu EuroIA í Edinborg.

**Hilmar Kári Hallbjörnsson**, forritari hjá [Kosmos og Kaos](http://www.kosmosogkaos.is/), mun fjalla um vefumsjónarkerfið Drupal og kosti þess að nota Open-Source CMS umfram Proprietary.  Eins mun hann kynna stofnun Drupal samfélags á Íslandi.

Í vefbransanum er ójafnvægi milli þarfa atvinnulífsins og menntakerfis. Síðustu misseri hefur verið sett aukin pressa á hinar ýmsu menntastofnanir og mun **Ragnheiður H. Magnúsdóttir**, framkvæmdastjóri [Hugsmiðjunnar](http://www.hugsmidjan.is/) og stjórnarmaður SVEF, fjalla um það hverju hefur orðið ágengt og hver séu næstu skref.

**Sjáumst á Center Hotel Plaza**, Aðalstræti 4 (við Ingólfstorg), fimmtudaginn 7\. nóvember "happy hour style" milli kl. 17:15 og 18:30.
