---
title: Hönnunarsamkeppni um nýtt Logo fyrir SVEF
url: http://svef.is/frett/item223/Hönnunarsamkeppni_um_nýtt_Logo_fyrir_SVEF
timestamp: 2008-01-17T15:31:00.000Z
image: 
---

# Hönnunarsamkeppni um nýtt Logo fyrir SVEF

Síðasta stjórn SVEF efndi til hönnunarsamkeppni um nýtt logo fyrir SVEF. Núverandi stjórn SVEF langar til að þakka þeim aðilum sem tóku þátt kærlega fyrir þátttökuna en því miður sjáum við okkur ekki fært að nýta neina af þeim tillögum sem bárust í keppnina.

Nokkrar tillögur bárust í hönnunarsamkeppnina um nýtt logo SVEF. Því miður voru tillögurnar ekki í þeim anda sem SVEF var að leita að og því mun engin hljóta verðlaunin að þessu sinni.

Stjórn SVEF langar til að þakka þeim aðilum sem tóku þátt kærlega fyrir þátttökuna. Við skiljum að bæði tími og fyrirhöfn fór í að útfæra tillögurnar og okkur þykir miður að enginn standi uppi sem sigurvegari og hljóti iPodinn góða.

Það er ekki útilokað að SVEF leiti til þeirra aðila sem tóku þátt í keppninni um frekari útfærslu á einhverjum af þeim logóum sem bárust eða efni til nýrrar samkeppni um gerð logo SVEF.
