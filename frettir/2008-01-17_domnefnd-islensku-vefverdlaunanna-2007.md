---
title: Dómnefnd Íslensku vefverðlaunanna 2007
url: http://svef.is/frett/item224/Dómnefnd_Íslensku_vefverðlaunanna_2007
timestamp: 2008-01-17T15:42:00.000Z
image: 
---

# Dómnefnd Íslensku vefverðlaunanna 2007

Í desember óskaði stjórn SVEF eftir tilnefningum í dómnefnd Íslensku vefverðlaunnanna 2007 og fjöldi tilnefninga barst. Stjórn SVEF hefur nú ráðið ráðum sínum og valið þá einstaklinga sem hún treystir best til þess að sinna dómnefndarstörfum að þessu sinni. Stjórnin vill jafnframt þakka öllum þeim sem voru tilnefndir og þeim sem sendu inn tilnefningar kærlega fyrir.

Fjöldi hæfra einstaklinga voru tilnefndir og það var hlutverk stjórnarinnar að velja dómnefnd sem spanna myndi sem breiðasta svið á sviði vefmála. Nöfnum dómnefndarmanna verður haldið leyndu fram yfir keppnina svo að þeir geti starfað í næði en stjórn SVEF telur sig hafa valið mjög góðan hóp til að gegna dómnefndarstöfum í ár og óskum við þeim einstaklingum sem völdust til verksins góðs gengis næstu vikurnar við að ráða úrslitum vefverðlaunanna.
