---
title: Nýr framkvæmdarstjóri SVEF
url: http://svef.is/frett/item5178/Nýr_framkvæmdarstjóri_SVEF
timestamp: 2015-11-04T00:29:00.000Z
image: /servlet/file/store2/item5176/version1/fileservice1/5176_1_preview.jpg
---

# Nýr framkvæmdarstjóri SVEF

Unnur Mjöll S. Leifsdóttir hefur verið ráðin sem framkvæmdastjóri SVEF - Samtaka Vefiðnaðarins.



Frá stofnun samtakana hefur skipulag verið alfarið í höndum grasrótarinnar, stjórnar og félagsmanna og má segja að nú sé nýr kafli framundan í sögu SVEF þar sem fyrsti starfsmaðurinn hefur verið ráðinn.  

Stjórn SVEF sér gríðarleg tækifæri í eflingu vefiðnaðarins og bindur miklar vonir við að Unnur Mjöll leiði þá vinnu af miklum dug.  



Unnur hefur áður starfað sem safnfulltrúi og staðgengill forstöðumanns til skemmri tíma hjá Hafnarborg, lista og menningarsetri Hafnarfjarðar og hjá Listasafni Reykjavíkur þar sem hún sá meðal annars um framkvæmd ýmissa viðburða og sýninga. Auk þess hefur hún starfað sem myndlistarmaður og hefur sýnt verk sín víða m.a. í New York og Seoul og í S. Kóreu.

Unnur Mjöll er með MFA frá School of Visual Arts í New York og MA í Menningarstjórnun frá Háskólanum á Bifröst. Hún er einnig með BA gráðu í myndlist frá Listaháskóla Íslands.
