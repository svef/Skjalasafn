---
title: Forritarinn verður í fókus á næsta SVEF tríói þriðjudaginn 22.nóvember
url: http://svef.is/frett/item16469/Forritarinn_verður_í_fókus_á_næsta_SVEF_tríói_þriðjudaginn_22_nóvember
timestamp: 2016-11-20T21:44:00.000Z
image: /servlet/file/store2/item16468/version1/fileservice1/16468_1_preview.jpg
---

# Forritarinn verður í fókus á næsta SVEF tríói þriðjudaginn 22.nóvember

Spennandi dagskrá liggur fyrir á SVEF tríó Forritarans næsta þriðjudag. Þrír valinkunnir forritarar halda erindi.

Eva Dögg Steingrímsdóttir forritari hjá OZ mun fjalla um hvernig React og React Native hafa nýst í verkefnum síðustu missera.

Már Örlygsson forritari hjá Hugsmiðjunni ætlar að ræða CSS frá ýmsum sjónarhornum og gefa okkur innsýn í hvernig hann hefur unnið með það í sínum verkefnum.

Arnar Páll Birgisson forritari hjá vefdeild Landsbankans tekur snúning á TypeScript sem sagt að sé gagnlegt hverjum forritara sem kýs að nota ofan á JavaScript.

Sem sagt áhugaverð og fróðleg dagskrá sem fagfólk í vefiðnaðinum á Íslandi ætti ekki að missa af.

SVEF tríó er fyrirlestrarröð á vegum Samtaka vefiðnaðarins sem miðar að því að taka kjarnastarf vefmála fyrir með skipulögðum hætti þar sem að fagfólk í vefiðnaðinum kemur saman og miðlar af þekkingu sinni og reynslu. Miðasölu má nálgast á: [https://nvite.com/sveftrio/e09e](https://nvite.com/sveftrio/e09e)  

Nokkrir frambærilegir forritarar úr ólíkum kimum bransans munu flytja erindi en þetta er viðburður sem enginn forritari eða sérfræðingur í vefmálum má láta framhjá sér fara.  

Dagskrá fundar:  

11:30 Fundur settur og hádegisverður borinn fram  
11:45 Eva Dögg - OZ  
12:15 Már Örlygsson - Hugsmiðjan  
12:45 Arnar Páll Birgisson - Landsbankinn  
13:20 Formlegri dagskrá lokið  
 Fundarstjóri verður Ólafur Sverrir Kjartansson, forritari hjá Ueno. og stjórnarmaður SVEF.
