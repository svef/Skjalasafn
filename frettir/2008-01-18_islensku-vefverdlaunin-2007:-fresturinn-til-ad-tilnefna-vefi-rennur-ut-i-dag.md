---
title: Íslensku vefverðlaunin 2007: Fresturinn til að tilnefna vefi rennur út í dag
url: http://svef.is/frett/item245/Íslensku_vefverðlaunin_2007:_Fresturinn_til_að_tilnefna_vefi_rennur_út_í_dag
timestamp: 2008-01-18T12:02:00.000Z
image: 
---

# Íslensku vefverðlaunin 2007: Fresturinn til að tilnefna vefi rennur út í dag

Fresturinn til að skila inn tilnefningum til Íslensku vefverðlaunanna 2007 rennur út í dag! Hægt er að tilnefna vefi í sex flokka og munu fimm vefir í hverjum flokki verða útnefndir þann 26\. janúar nk. Verðlaunaafhendingin sjálf mun svo fara fram á Hótel Sögu þann 1.febrúar nk.

Nú er í fyrsta skipti veitt sérstök verðlaun í flokknum Besti vefur í almannaþjónustu. Þessi flokkur er hugsaður fyrir stofnanir, opinbera aðila og annara er standa að ýmiss konar almannaþjónustu. 

Þátttaka hefur í heildina verið góð en það eru enn mikilir möguleikar fyrir einstaklinga og vefi í almannaþjónustu að tilnefna sína vefi.

Að frestinum liðnum mun dómnefnind hefja störf og ráða úrslitum. Þann 26\. janúar nk. verða fimm vefir tilnefndir í hverjum flokki auk flokkanna Besti íslenski vefurinn 2007 og Bjartasta vonin 2007. 

Verðlaunaathöfnin sjálf mun svo fara fram 1\. febrúar á Hótel Sögu kl. 17 og verður auglýst betur þegar nær dregur.
