---
title: Morgunverðarfundur næsta fimmtudag um opin gögn
url: http://svef.is/frett/item4863/Morgunverðarfundur_næsta_fimmtudag_um_opin_gögn
timestamp: 2014-09-24T19:28:00.000Z
image: 
---

# Morgunverðarfundur næsta fimmtudag um opin gögn

Á fyrsta viðburði haustsins ætlum við að taka stöðuna á opnum gögnum.

Við bryddum upp á því að hittast að morgni til fimmtudaginn 25\. september, frá 8:30 til 10:00 í salnum Mengi, Óðinsgötu 2:

**Guðbjörg Sigurðardóttir**, skrifstofustjóri upplýsingasamfélagsins hjá Innanríkisráðuneytinu ætlar að ræða um opin gögn hjá ríkinu, stöðu og framtíðarsýn.

Í grasrótinni er nóg að gera en **Kristján Ingi Mikaelsson** ætlar að segja okkur frá [apis.is](http://apis.is). Hvernig það verkefni varð til, hvað er þar í boði og hvað mætti bæta.

Að lokum fer **Hugi Hlynsson** yfir [hvaderibio.is](http://www.hvaderibio.is), verkefni sem nýtir apis.is og hvaða áhrif opin gögn hafa.

Boðið verður upp á léttan morgunverð, kaffi, te og djús.

Láttu sjá þig á fimmtudaginn og endilega [meldaðu þig á Facebook](https://www.facebook.com/events/1533947323486847/).
