---
title: Aðalfundur SVEF 9. október 2008
url: http://svef.is/frett/item701/Aðalfundur_SVEF_9__október_2008
timestamp: 2008-10-01T10:19:00.000Z
image: 
---

# Aðalfundur SVEF 9. október 2008

Aðalfundur Samtaka vefiðnaðarins verður haldinn fimmtudaginn 9\. október næstkomandi kl. 17:15, á efri hæð Sólon Íslandus í Bankastræti.

Samtök vefiðnaðarins (SVEF) eru fagsamtök þeirra er starfa að vefmálum á Íslandi. Samtökin hafa það að markmiði að miðla þekkingu og efla fagleg vinnubrögð í greininni, vera samræðuvettvangur félagsmanna og andlit stéttarinnar út á við.  

SVEF sér árlega um framkvæmd Vefverðlaunanna, í samstarfi við ÍMARK, en vefverðlaunin voru fyrst haldin árið 2000\. Félagið stendur fyrir ráðstefnunni IceWeb, sem er metnaðarfull alþjóðleg ráðstefna um vefmál, auk fjölda smærri fyrirlestra, umræðufunda og fagnaða fyrir félagsmenn.   

Dagskrá fundarins verður sem hér segir:  

1.    Skýrsla stjórnar  
2.    Reikningsskil  
3.    Lagabreytingar  
4.    Kosning formanns og stjórnar  
5.    Önnur mál og umræður  

SVEF býður alla þá er starfa að vefmálum velkomna á fundinn og hvetur áhugasama félaga til að bjóða fram krafta sína fyrir næsta starfsár.

[Smelltu hér til að skrá þig í SVEF](http://www.svef.is/skraning-einstaklinga/).

Bestu kveðjur  
Stjórn SVEF
